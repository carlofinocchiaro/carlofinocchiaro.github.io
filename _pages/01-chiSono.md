---
layout: page
title: CHI SONO
permalink: /chiSono/
image: images/aboutMeFoto.jpg
---

Maddaloni, 21 febbraio del 1990. Saranno state ad occhio e croce le 3 di notte. Dico ad occhio e croce perchè all'epoca non avevamo ancora Facebook per condividere un post commemorativo con un mio selfie.

Sono cresciuto ad Arienzo [:mag:](https://goo.gl/maps/ZxZqQru98qdMssXN7 "Dove si trova Arienzo?"){:target="_blank"} un piccolo paesino in provincia di Caserta ed è proprio ad Arienzo che ho imparato ad andare in bicicletta, scavalcare cancelli per recuperare il Super Santos e fare la guerra con i palloncini d'acqua.

La mia avventura informatica inizia intorno ai 10 anni, conosco Windows 95 ma il mio primo PC aveva un 98.
All'epoca i modem facevano quel suono caratteristico che chi ha vissuto starà imitando, Encarta era la Wikipedia di oggi e il Cloud era un floppy disk da poco più di un 1MB.

Da quel monitor a tubo catodico ad oggi non ho mai tolto le mani da mouse e tastiera, ho incorniciato un foglio con scritto Ingegneria Informatica e oggi con l'informatica ci lavoro. Con un pizzico di orgoglio mi piace dire che se non avessi fatto questo mestiere, sarebbe proprio questo l'unico mestiere che vorrei fare.

Sono attratto da ogni cosa tecnologica sia hardware che software, leggo poco (mea culpa), sono un appassionato di videogiochi e mi piace la fotografia.
Film, serie TV e musica come passatempo, nessun genere in particolare e non so chi è il regista del film che ha vinto l'Oscar.

Credo di essere molto curioso, estroverso quanto basta e forse fin troppo riflessivo.

Il caffè lo prendo amaro e la pizza vince su tutto.
